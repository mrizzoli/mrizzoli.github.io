<!DOCTYPE html PUBLIC "-//W3C//DTD XHTML 1.0 Transitional//EN" "http://www.w3.org/TR/xhtml1/DTD/xhtml1-transitional.dtd">
<html xmlns="http://www.w3.org/1999/xhtml">
<head>
  <meta http-equiv="Content-Type" content="text/html; charset=utf-8" />
  <meta http-equiv="Content-Style-Type" content="text/css" />
  <meta name="generator" content="pandoc" />
  <title>Capitolo</title>
  <style type="text/css">code{white-space: pre;}</style>
</head>
<body>
<div id="header">
<h1 class="title">Capitolo</h1>
</div>
<h1 id="introduzione">Introduzione</h1>
<p>Risultato dell’elaborazione giuridica a partire da una tradizione probabilmente estranea a quella araba<a href="#fn1" class="footnoteRef" id="fnref1"><sup>1</sup></a>, il <em>waqf</em> <a href="#fn2" class="footnoteRef" id="fnref2"><sup>2</sup></a> ebbe un notevolissimo successo in tutto il mondo musulmano. Il diritto musulmano non prevedeva il concetto di persona giuridica, nè l’esistenza di un sistema redistributivo della ricchezza, il <em>waqf</em> offrì una soluzione che permise di offrire servizi perpetui destinati a supportare i poveri allo scopo di mantenere coesa la <em>umma</em>. Durante il periodo Ottomano fu pratica comune l’istituire una fondazione pia per finanziare lo sviluppo di nuovi villaggi e per colonizzare i territori conquistati; questa pratica continuò anche dopo la fine dell’espansione dell’Impero in particolare per bonificare e sfruttare terreni inutilizzati. Nelle grandi città si vennero a creare dei <em>kulliye</em>, veri e propri centri commerciali e scolastici sviluppati intorno alle moschee. La varietà di servizi offerti da questi centri era enorme, spaziando dall’istruzione agli alloggi e ad ospedali fino alle opere di restauro conservativo sulle strutture. Tutto questo era reso possibile dalle rendite vincolate alla realizzazione di opere di bene che erano alla base del <em>waqf</em>, per dare un’idea dell’estensione si consideri che quasi i tre quarti della terra coltivabile dell’Impero Ottomano fosse vincolata ad una fondazione pia <a href="#fn3" class="footnoteRef" id="fnref3"><sup>3</sup></a>. Oltre a questa vi erano innumerevoli mercati coperti, caravanserragli per le carovane, alberghi ed altre strutture di servizio le cui prestazioni a pagamento servivano a finanziare le attività benefiche dei <em>waqf</em>.</p>
<div class="footnotes">
<hr />
<ol>
<li id="fn1"><p>Sulle teorie riguardanti l’origine del <em>waqf</em> vedi <em>infra</em>.<a href="#fnref1">↩</a></p></li>
<li id="fn2"><p>Dalla radice <em>wqf</em>, “tenere”, “contenere”; plurale: <em>awqaf</em>.<a href="#fnref2">↩</a></p></li>
<li id="fn3"><p>cfr <span class="citation">[@abbasi_classical_2012]</span>.<a href="#fnref3">↩</a></p></li>
</ol>
</div>
</body>
</html>
